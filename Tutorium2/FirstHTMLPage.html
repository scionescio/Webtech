<!DOCTYPE html>
<html lang="en">
<style>
    body {
        background-color: linen;
    }

    h1 {
        color: maroon;
        margin-left: 40px;
    }

    p {
        max-width: 800px;
    }
</style>

<head>
    <meta charset="UTF-8">
    <title>Home</title>
</head>

<body>
    <h1>
        Caesar: De Bello Gallico
    </h1>
    <a href="image/1411118026_julius.jpg">
        <img src="image/1411118026_julius.jpg" alt="Caesar">
    </a>
    <div>
        <a href="https://www.youporn.com">Get to know your body!</a>
    </div>
    <div>
        <a href="https://evening-refuge-53533.herokuapp.com">Warrior Registration Tool</a>
    </div>
    <p>
        Gallia est omnis divisa in partes tres, quarum unam incolunt Belgae, aliam Aquitani, tertiam qui ipsorum lingua
        Celtae, nostra Galli appellantur. Hi omnes lingua, institutis, legibus inter se differunt. Gallos ab Aquitanis
        Garumna flumen, a Belgis Matrona et Sequana dividit. Horum omnium fortissimi sunt Belgae, propterea quod a
        cultu atque humanitate provinciae longissime absunt, minimeque ad eos mercatores saepe commeant atque ea quae
        ad effeminandos animos pertinent important, proximique sunt Germanis, qui trans Rhenum incolunt, quibuscum
        continenter bellum gerunt. Qua de causa Helvetii quoque reliquos Gallos virtute praecedunt, quod fere
        cotidianis proeliis cum Germanis contendunt, cum aut suis finibus eos prohibent aut ipsi in eorum finibus
        bellum gerunt. Eorum una, pars, quam Gallos obtinere dictum est, initium capit a flumine Rhodano, continetur
        Garumna flumine, Oceano, finibus Belgarum, attingit etiam ab Sequanis et Helvetiis flumen Rhenum, vergit ad
        septentriones. Belgae ab extremis Galliae finibus oriuntur, pertinent ad inferiorem partem fluminis Rheni,
        spectant in septentrionem et orientem solem. Aquitania a Garumna flumine ad Pyrenaeos montes et eam partem
        Oceani quae est ad Hispaniam pertinet; spectat inter occasum solis et septentriones.
    </p>

    <ul>
        <li>
            Brutus
        </li>
        <li>
            Gallicus
        </li>
        <li>
            Christopher
        </li>
        <li>
            Pascalis
        </li>
    </ul>

    <p>
        Apud Helvetios longe nobilissimus fuit et ditissimus Orgetorix. Is M. Messala, [et P.] M. Pisone consulibus
        regni cupiditate inductus coniurationem nobilitatis fecit et civitati persuasit ut de finibus suis cum omnibus
        copiis exirent: perfacile esse, cum virtute omnibus praestarent, totius Galliae imperio potiri. Id hoc facilius
        iis persuasit, quod undique loci natura Helvetii continentur: una ex parte flumine Rheno latissimo atque
        altissimo, qui agrum Helvetium a Germanis dividit; altera ex parte monte Iura altissimo, qui est inter Sequanos
        et Helvetios; tertia lacu Lemanno et flumine Rhodano, qui provinciam nostram ab Helvetiis dividit. His rebus
        fiebat ut et minus late vagarentur et minus facile finitimis bellum inferre possent; qua ex parte homines
        bellandi cupidi magno dolore adficiebantur. Pro multitudine autem hominum et pro gloria belli atque
        fortitudinis angustos se fines habere arbitrabantur, qui in longitudinem milia passuum CCXL, in latitudinem
        CLXXX patebant.
    </p>

    <ol>
        <li>
            Gallische Kriege I
        </li>
        <li>
            Gallische Kriege II
        </li>
        <li>
            Gallische Kriege III
        </li>
    </ol>
</body>


</html>